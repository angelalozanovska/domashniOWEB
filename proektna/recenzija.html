<!DOCTYPE html>
<html>
<title>Reviews</title>
<link rel="stylesheet" href="proektna.css">
<script src="proektna.js">
</script>
<head>

</head>

<body id="bodyrecenzija">
    <div id="rec">Рецензии</div>
    <div id="recenzija">
        <div><img src="sl2.jpg" alt="" id="deca"></div>
        <div>
        <div>Сонцето под земја, кралството над него
            Книга 1: „Неродениот и човекот кој не умре“ - Елена Бошбож</div>
        <div id="tekst">
            Искрено се надевам дека додека јас го пишувам ова, Елена го пишува вториот дел, а не е на одмет и да излегува од печат па да можам уште денес да го прочитам. Една од подобрите книги кои ги имам прочитано.
            Едно браво за идејата со мапата, одамна барав книга која има и нешто друго на страна освен ракописот.
            Романот е епска фантазија, инспирирана од македонска, грчка и словенска митологија. Може да се пронајдат и елементи од македонската историја, фолклор и легенди.
            Ама тежи книгава, колку 3 книги. Дефинитивно бара многу концентрација, но е книга што се чита во еден здив. Ова е прва книга што ја читам од овој тип и колку што ми е нова и далечна темата, толку ја чувствувам и блиска.
            Стилот на пишување е како самиот роман - фантазија. Имаше реченици и делови од книгата кои ги читав одново и одново, кои беа богати со описи и стилски фигури. Многу добро скоцкано и уникатно.
            Книгата си повлекува и поставува своја историја, има свој свет, свои правила и своја магија.
            "Како ти е името?
            Уплашеното момче почна да ја мрда устата, но глас не пушти.
            Не е важно. Пиреј. Пиреј си. Грд и гнасен, и не умираш."
            Спојот на фантазијата со историјата, митологијата, фолклорот, легендите е совршен, достоен за воздишки, мора да се прочита. И не само тоа, туку и ликовите и приказните.
            Многу богата, магична, убава и невообичаена.
            И колку што очекував од книгата, толку, а и повеќе ми ги надмина очекувањата.
            Читајте македонски автори, вредат.
            Ја препорачувам.</div>
            <div><button id="likebutton" onclick="like()">Like</button>
            <p id="likecount">Likes</p></div>
    
</div></div>
<div id="recenzija">
    <div><img src="sl8.jpg" id="deca" alt=""></div>
    <div>
    <div>„Деца на злото“ - Миодраг Мајиќ</div>
    <div id="tekst">
        
Во какво општество живееме? Дали е исполнето со лаги, измами, злосторства и корупции? Каде се крие вистината, а кој е виновникот?
Кој би можел подобро да го долови тоа, ако не самиот судија во Апелационен суд и писател, Миодраг Мајиќ.
Ова е мој втор обид за читање книги од овој тип и овој пат е дефинитвно успешен. Никола Бобиќ, белградски адвокат, трага по виновникот во свет во кој вистината е изобличена и истовремено дава огледална слика на нашата општествена стварност. Во првиот дел од книгата опфатени се повеќе моменти во судница, доста напнати кои го наметнуваат прашањето дали само се спроведува законот или се брани вистината. Ланецот од судии, адвокати, обвинители, политичари, полиција, новинари може да ја прикрие целата вистина и да долови сосема нова ситуација, да направи нова "вистина" во своја корист. Во вториот дел е обрнато внимание на борбата со истите. Дали може поединец да се бори против нив? Се е вешто и претходно испланирано, правејќи речиси невозможно да се открие. Сепак, дури и во систем длабоко изгребан од корупцијата има место за херои. Малку се, но нѐ одржуваат во живот и нас и нашата земја. Во кратки црти, убав стил на пишување, дефинитивно држи внимание и обработени интересни теми.
Ја препорачувам.</div>
        <div><button id="likebutton" onclick="like()">Like</button>
        <p id="likecount">Likes</p></div>

</div></div>
<div id="recenzija">
    <div><img src="sl3.jpg" alt="" id="deca"></div>
    <div>
    <div>„Последниот монах“ - Добре Тодоровски</div>
    <div id="tekst">
        "Човек можи да биди сиромав само во душата и верата, а сѐ друго дава земјата."
        Прва прочитана книга од Добре Тодоровски ми беше "Сестра Касијана". Многу топла и емотивна. Некоја наредна прилика ќе пишам и за неа нешто.
        Следна ја зедов "Последниот монах". Уште на почеток преовладуваат разни дијалекти и фрази кои на несекојдневен начин те внесуваат во друго време. Има многу дијалози, верувања и обичаи. На момент се чувствуваш како некој прадедо или прабаба да ти раскажува приказна.
        Во првиот дел е раскажан обичниот, секојдневен живот. Се раскажува за потемното време, кога е срамота да си крстен, кога верата во Бог, школувањето те прават лош човек. Време кога власта е најмоќна и кога сите ја бараат својата среќа надвор од Македонија. Сфаќаме колку сме бедни. Малку тешко за читање. Е сега, поубавиот дел.
        "Голема је то и величанствена ствар, одреќи се овоземног живота и посветити се Богу."
        Во вториот дел се раскажува за монашкиот свет и желбата да се врати животот во манастирите кај нас. Се раскажува за животот исполнет со молитви, љубов и среќа во славењето на Бога. Толку многу емоции искажани низ зборовите, а сепак недоволни да искажат Таинство Божествено. "Животот се живее вонвременски и вонпросторно."
        Ја препорачувам.</div>
        <div><button id="likebutton" onclick="like()">Like</button>
        <p id="likecount">Likes</p></div>

</div></div>

<div id="dodajrecenzija">
<div id="dodaj"> Додај рецензија: <a href="#"><img id="dodajslika"src="dodaj.png" alt=""></a></div>
</div>
</body>

</html>